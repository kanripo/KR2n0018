# -*- mode: mandoku-view; -*-
#+TITLE: 隸續
#+DATE: 2015-08-24 22:54:23.790281
#+PROPERTY: ID KR2n0018
#+PROPERTY: BASEEDITION WYG    
#+PROPERTY: JUAN 卷三
<pb:KR2n0018_WYG_003-1a>¶
欽定四庫全書¶
　𨽻續卷三¶
　　　　　　　　　　　　　宋　洪适　撰¶
　　建平郫縣碑¶
建平五&KR1013;六月□五□㑰范功平史石工&KR0795;徒□本長¶
廿五丈賈二万五千¶
　右建平郫縣二十九字建平者哀帝之紀年其五年¶
　已改為元夀矣此云建平五年六月者與周公禮殿¶
<pb:KR2n0018_WYG_003-1b>¶
　碑相類殆蜀道未知改元耳此碑却無篆體乃西京¶
　之佐書也隸法雖自秦始葢取其簡易施之徒隸以¶
　便文書之用未有㸃畫俯仰之勢雖西京之世學士¶
　大夫不留意此書故彞鼎所識碑碣所刻皆不復用¶
　之觀此數字可見當時之書法也郫者蜀郡之邑此¶
　碑近出於蜀中名之蠶崖碑當是略其地名也碑之¶
　始則書年月其次書掾史又有石工之文而云長二¶
　十五丈必是鑿崖治道如何君尊楗趙尉羊竇之比¶
<pb:KR2n0018_WYG_003-2a>¶
　其未記其所費故云賈二萬五千¶
　　巴官鐵盆銘¶
巴□三百五十□(斤/字)永平七&KR1013;弟廿七西¶
　右巴官鐵盆銘十六字顯宗永平七年造建中靖國¶
　初黄魯直自戎州東歸厥弟叔向攝邑巫山有大鹽¶
　盆積水堂下以植蓮芡魯直去其泥而識之其文鑄¶
　出鐵上故雖有發筆而勢不可縱人或指以為篆首¶
　行惟有一字如一而反最後一字如西而有連筆魯¶
<pb:KR2n0018_WYG_003-2b>¶
　直以為前刀而後酉亦謂之秦篆又以斤為戊皆誤¶
　也¶
　　太尉劉寛神道二¶
漢太尉□公諱寛字文饒¶
漢太尉車騎將軍特進昭烈侯劉公神道¶
　右劉公神道二刻其一曰漢太尉劉公諱寛字文饒¶
　其一曰漢太尉車騎將軍特進昭烈侯劉公神道各¶
　有一螭蟠屈平其上而下作獸□如彞鼎間饕餮之¶
<pb:KR2n0018_WYG_003-3a>¶
　象當是雙闕所刻漢隸太字不用點獨高頥及此碑¶
　有之字法與正碑相類圖畫則㣲拙不及王稚子沈¶
　新豐之精也劉公𦵏於洛非僻陋遐逺之域自昔訪¶
　石刻録古事者惟知上東門外有門生故吏兩碑耳¶
　俱不知更有此刻信乎天下之放失舊聞皆若是也¶
　　丹陽太守郭旻碑¶
君諱旻字巨公有周之裔(下闕/十八)君膺天休(闕/三)明徳矜(下/闕)¶
(十/八)為衮可測　加□體明道術(下闕/十七)然獨　少仕州¶
<pb:KR2n0018_WYG_003-3b>¶
郡宣著嘉名察(闕十/六)省其傷疾　□完命已免於月(下/闕)¶
(十/六)書侍御史□刑□頗憲□如䂥(下闕/十六)除□拜郎中治¶
書侍御史彌絳□(下闕/十五)里作孚九郡咸寧河朔凱□徵¶
拜(下闕/十五)朝異焉是時淮夷蠢迪帝□官綏□(下闕/十四)逺齊¶
逸俗通聖化□民□康移風易(下闕/十四)惟莫反初&KR1013;過耳¶
順□疾&KR3040;穨延熹元(下闕/十三)□言絶矣諸子曷仰三載禮¶
闋迺羣相(下/闕)¶
於休我師恂恂郭君既明且□眈此□(下闕十三/上闕一字)易輸勤¶
<pb:KR2n0018_WYG_003-4a>¶
讃理□師□□放紛三典執(下闕十三/上闕一字)□機夙夜惟□¶
獫蠻憬彼用綏海濵(下闕十二/上闕三)□光暉有翕永世不泯¶
(上闕/一)是泛子故五原太守鴻議郎□及𦙍孫范(下闕/十一)改¶
前文葢用眳明祖&KR0564;徳&KR0935;宣達情　庶傳&KR0263;(下/闕)¶
　故漢故丹楊太守郭君之碑篆額郭君名旻太尉禧¶
　之兄也仕至丹楊太守以威宗延熹元年卒三載禮¶
　闋諸子已刻墓道之銘矣而碑石狹小加有瑕瘢後¶
　十餘年當孝靈光和之二年其從子五原太守鴻因¶
<pb:KR2n0018_WYG_003-4b>¶
　𦵏太尉公遂與其孫范不改舊文重立此碑今石已¶
　横裂首行失其下十八字末行所失十字文闕其半¶
　矣趙氏猶及見其全者中有彌縫衮之文而失其下¶
　一字時郭君為治書侍御史葢謂彌縫衮職也西漢¶
　丹楊郡則治宛陵丹楊縣則今之建康也東漢史皆¶
　作丹陽隸刻如費鳳嚴訢碑亦然說者謂郡北有赭¶
　山故云此碑以丹楊題之者通用前朝字也西晉移¶
　部於建業元帝改太守為丹陽尹地里志云山多赤¶
<pb:KR2n0018_WYG_003-5a>¶
　柳故名而它書載漢晉此郡無從木者至唐天寳年¶
　始以京口為丹陽郡改曲阿為丹陽縣郡縣皆非漢¶
　舊壤也西漢志丹陽云楚之先熊繹所封案史記周¶
　封熊繹於楚居丹陽徐廣注云在南郡枝江縣秦齊¶
　破楚屈匄遂取丹陽即其地東漢志亦云枝江侯國¶
　有丹陽聚班史所注乃以丹陽為楚子始封誤也(□/即)¶
　(膺字□即豫字□即克/字□即嚞字般即瘢字)¶
　　嚴訢碑¶
<pb:KR2n0018_WYG_003-5b>¶
惟漢中興卯金休烈和平元年歳治東宫星屬角房月¶
建朱鳥中吕之均萬物慈躬華澤青䓗蚑行蠕動咸守¶
厥常人物同授獨遭灾霜□□□(徂/字)落木&KR0263;寛𢎞經設¶
三命君獲其央&KR1013;六十有九禮勝蚤天□嗟痛□嗚呼¶
悲□故著名□(誄/字)嚕嘆㱆欷發嘖(憤/字)授□(筆/字)舒慮矌喟¶
其辭曰¶
伊漢嚴君諱訢字少通兆自楚壯祖考相承招命道術¶
治嚴氏春秋馮君章句衆□浻　□&KR0263;　覽君軆性慈¶
<pb:KR2n0018_WYG_003-6a>¶
仁棠窅(闕/二)忠□清白好善博愛有文有武(闕/二)兼僃幼為¶
郡掾史㑹稽諸暨尉字烏程毗陵餘暨章安山陰長以¶
疾去官後為丹陽陵陽丞守春榖長舉㢘遷東牟侯相¶
(闕四字□/作下邳祝)長典牧十城所在若神宣布政聲(闕/二)甘棠貧¶
細隨附賢士敬名行□歌謠慎於所(闕/五)鄭□與相似恩¶
澤奐昺(闕/五)名臧文威如哮虎仙南□　徳配公劉(闕/三)宣¶
為二　風(闕/二)至今&KR0263;滅&KR1013;(闕/七)何億掩忽摧臧(闕/三)於是官¶
送君莫&KR0263;悲哀舒氣唁(闕/二)後宫貴人上(闕/二)君　魂　靈¶
<pb:KR2n0018_WYG_003-6b>¶
柩(闕/四)農夫桑婦　嘆欱(闕/二)人偅復優目(闕/三)哀(闕/二)嗟君(闕/四)¶
云斯　適(闕/七)字身甘復(闕/五)次子(闕/三)昔先子女斯(闕/三)有命¶
&KR0263;可追㽞嗚呼哀哉何棠所宰□十城布化垂光明功名¶
休□盛魏難□障今歌於道(闕/三)甘棠君&KR0263;享黄耉夀霣¶
没□　定(定/字)且於中嶽𤣥照洞倉𢎞高顯(闕/五)刻畫文□¶
堂列種諸奇樹□何禍□魂審有知福祚遺子(下/闕)¶
　右嚴訢碑無額政和中出於下邳漢人銘墓皆一律¶
　此碑先書其所終嵗月及夀考有嗟惜之辭踰百言¶
<pb:KR2n0018_WYG_003-7a>¶
　始云伊歎嚴君諱訢字少通遂述其行事與費鳳兩¶
　碑略相似銘詩亦五言列種諸奇樹一句又同豈此¶
　碑亦卜君所作乎訢所厯者諸暨尉烏程毗陵餘暨¶
　章安山陰長丹陽陵陽丞春榖長東牟侯相祝　長¶
　年六十九以威宗和平元年卒其云嵗治東宫星屬¶
　角房月建朱鳥中吕之均者謂庚寅四月也又云治¶
　嚴氏春秋馮君章句兩漢傳春秋嚴氏學無姓馮者¶
　葢史之闕文也此碑東牟侯相之下長之上闕四字¶
<pb:KR2n0018_WYG_003-7b>¶
　趙氏作下邳祝漢無祝縣葢亦闕其一字下邳本屬¶
　東海東海則有祝其疑此邑嘗割隸再今之仕者視¶
　典縣如探湯或捷徑以避之雖驅以三尺不過壹再¶
　為之即止訢游宦數十載八綰銅章多在今江浙之¶
　間雖漢人不卑小官自安其分亦王事易集民俗醇¶
　厚然後可以屢居其職也長興施元之徳初既見隸¶
　釋博求闕遺轉搨此碑以贈我句中有脱字者俟見¶
　石本當正之(碑以央為殃以億/為意以掩為奄)¶
<pb:KR2n0018_WYG_003-8a>¶
　　龍門禹廟宗季方題名¶
宗季方賈冬方王伯卿王伯敬趙仲方趙仲都宗元政¶
賈元周賈伯常宗蓋　宗　奴桃后進桃石起王仲與¶
王　子桃世起王酉子王孟宣王叔祖王回　尹阿禄¶
尹宣祖趙盛　趙阿　王他柱王萬金王景宣桃他郡¶
賈疆春王君博王景陽賈元輔宗石□郭阿胡陳政陽¶
王仲宣馬安國左池云四陵仲武王通國王元方¶
　右龍門禹廟宗季方四十一人題名百二十有四字¶
<pb:KR2n0018_WYG_003-8b>¶
　趙氏録禹廟凡二碑皆在龍門其一有皮氏長劉尋¶
　丞樊璋姓名而無陰其一有皮氏長安定蘇字而文¶
　已磨滅其陰則有汾陰趙遺數十人姓名官爵及西¶
　鄉亭長劉昱等名最有龍門復民三十五户人名此¶
　碑二列有四十一人姓名疑是龍門復民而多少與¶
　趙說不合葢别一碑也其間有尹阿禄郭阿胡與靈¶
　臺殽阬二碑陰相類又有王酉子桃他郡宗石處左¶
　池云數人俱非士君子名字也複姓有四陵一人亦¶
<pb:KR2n0018_WYG_003-9a>¶
　姓氏書所無者題名之上有文十餘行乃唐開元中¶
　龍門令吕延祐所作禹廟頌楚順八分書亦猶魏子¶
　廟碑後人刻於石之空處耳使趙氏有此則當録於¶
　唐碑之列也¶
　　米巫祭酒張普題字¶
熹平二&KR1013;三月一日天表鬼呉胡九(闕/二)仙厯道成𤣥施¶
延命道正一元布於伯氣定召祭酒張暜萌生趙廣王¶
盛黄□(長/字)楊奉等諭受㣲經十二卷祭酒約施天師道¶
<pb:KR2n0018_WYG_003-9b>¶
法无極耳¶
　右米巫祭酒張普題字凡七行六十七字今在蜀中¶
　威宗熹平二年所刻范史劉焉傳云順帝時張陵客¶
　於蜀造作符書受其道者出米五斗陵傳子衡衡傳¶
　子魯其來學者初名為鬼卒後號祭酒注云熹平中¶
　妖賊大起漢中有張脩為太平道張角為五斗米道¶
　使病人處静室思過祭酒以老子五千文都習為請¶
　禱之法此碑有天師道法及祭酒鬼兵字而云受㣲¶
<pb:KR2n0018_WYG_003-10a>¶
　經十二卷葢諸張妖黨指傳授之約觀其詞以是姓¶
　胡老初入米　社中故召諸祭酒受以經法頗合史¶
　氏所載此碑字畫放縱欹斜略無典則乃羣小所書¶
　以同時刻石雜之如瓦礫之在圭壁中也隸釋前已¶
　不收以其亦熹平遺刻遂復録之¶
　¶
　¶
　¶
<pb:KR2n0018_WYG_003-10b>¶
　¶
　¶
　¶
　¶
　¶
　¶
　¶
　𨽻續卷三¶
