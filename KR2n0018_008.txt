# -*- mode: mandoku-view; -*-
#+TITLE: 隸續
#+DATE: 2015-08-24 22:54:23.874638
#+PROPERTY: ID KR2n0018
#+PROPERTY: BASEEDITION WYG    
#+PROPERTY: JUAN 卷八
<pb:KR2n0018_WYG_008-1a>¶
欽定四庫全書¶
　𨽻續卷八(碑圖/)¶
　　　　　　　　　　　　　宋　洪适　撰¶
<pb:KR2n0018_WYG_008-2a>¶
右功曹史殘畫像為旁行者四第一行凡五車中車而¶
坐者一人御者亦一人自第二車復有一人踵其後右¶
執杖左執一物如扇之狀最後别有一人石缺不能盡¶
見第二行導者二人左執管而吹之其右則石缺凡三¶
車車後不復有人最後人一車纔見其馬之半第三行¶
導者四人右持鐃左執管凡兩車最後又一車則見其¶
人之半面第四行一人乗馬在前次二車其前車亦有¶
一介隨其後最後又一車亦見其馬之半車各一馬有¶
<pb:KR2n0018_WYG_008-2b>¶
蓋左方通下三行為一可見者二大車後有二馬奴𨽻¶
凡六人其前則缺矣¶
<pb:KR2n0018_WYG_008-3a>¶
　　　　　　　　　泰山爲□㐀令¶
　¶
　¶
　　　畫像未録¶
　¶
　¶
　¶
　¶
<pb:KR2n0018_WYG_008-3b>¶
右雍丘令畫像所存者八車十三馬宋有一車不全見¶
車上之人十有六馬上之人四奔走於車馬之前者四¶
人¶
<pb:KR2n0018_WYG_008-4a>¶
右成王周公畫像君臣侍御凡九在其後者一馬¶
　右𨽻圖中卷其碑三皆東州漢人丘壟間所刻趙氏¶
　跋北齊隴東王感孝頌云濟州平陰山頂有古冢隧¶
　道尚存塞其後而空其前類杜預所見邢山鄭大夫¶
　冢上有石室制作工巧其内鐫刻人物車馬似是後¶
　漢時人所為水經謂之孝子堂隴東訪之耆舊以為¶
　郭巨墓又跋唐趙冬曦祭仲山父文云水經謂成陽¶
　有仲山父墓嘗得其石室畫像上有八分書題云君¶
<pb:KR2n0018_WYG_008-4b>¶
　為從事時以字畫及衣冠人物驗之乃東漢時所為¶
　漢末仲氏為成陽大族後人因仲氏所葬遂誤指為¶
　山父墓歴陽徐藏子禮謂子曰其季父兢政和年自¶
　濟陽代還所得漢世人物畫頗多則知兖豫間冢中¶
　畫像殆不一姓此卷前一碑得之張安國參考米氏¶
　畫史疑是朱浮墓壁者後二碑得之朱希真家雖有¶
　車馬人物不可得而强名也圖於此俟多識者證之¶
　𨽻續卷八¶
