# -*- mode: mandoku-view; -*-
#+TITLE: 隸續
#+DATE: 2015-08-24 22:54:24.042454
#+PROPERTY: ID KR2n0018
#+PROPERTY: BASEEDITION WYG    
#+PROPERTY: JUAN 卷十七
<pb:KR2n0018_WYG_017-1a>¶
欽定四庫全書¶
　𨽻續卷十七¶
　　　　　　　　　　　　　宋　洪适　撰¶
　　魯峻石壁殘畫象¶
<pb:KR2n0018_WYG_017-2a>¶
¶
<pb:KR2n0018_WYG_017-3a>¶
　右魯峻石壁殘畫象二石並廣三尺崇二尺水經云¶
　金鄉山司隷校尉魯君家前有石祠石廟四壁皆青¶
　石隱起自書契以來忠臣孝子烈婦孔子及七十二¶
　弟子形象象邊皆刻石記之此石上下三横首行一¶
　牓云祠南郊從大駕出時次有大車帳下騎鮮明騎¶
　小史騎凡十六牓大車之上一牓三字上兩字略有¶
　左畔偏旁似是校尉騎字車前兩旁鮮明八騎歩於¶
　中者四人鈴下三十餘騎如魚鱗然列兩行横車之¶
<pb:KR2n0018_WYG_017-3b>¶
　後後有駙馬二匹帳下一騎小史執幢四騎次横薦¶
　士一人有牓奏曹書佐主簿車各一牓有車馬騎史¶
　僕射二騎鈴下二騎各有牓第三横冠劔接武十有¶
　五人人一牓闕里之先賢也次石上横兩牓云君為¶
　九江太守時車前導者八人後騎石損其半少前一¶
　牓云功曹史導有車馬車前二騎牓滅中横但刻雲¶
　氣下横十有六人形象標牓與前石同後漢志大駕¶
　鹵簿五校在前按魯峻碑嘗厯九江太守終於屯騎¶
<pb:KR2n0018_WYG_017-4a>¶
　校尉從駕南郊乃屯騎之職藏此者不知為何人碑¶
　既有九江標牓又有屯騎職掌更有先賢形象定為¶
　魯峻石壁所刻其誰曰不然考孔子家語史記七十¶
　子傳邽子斂名巽梁子魚名鱣商子木名瞿左子行¶
　名郢縣子期名成樊子遲名須顔子栁名辛冉子産¶
　名季顏子路名無繇叔子其者叔仲㑹也史作子期¶
　子魯者姓冉名孺子象者姓縣名亶子景伯者子服¶
　何也唐劉懐玉作孔聖真宗録以子服景伯在七十¶
<pb:KR2n0018_WYG_017-4b>¶
　子之間求子斂者疑是漆雕哆地皇候録書七作來¶
　韓勑碑書漆作□漆雕哆字子歛恐此求字是漆之¶
　省文縣子期史作子祺(姓駟者恐是壤駟赤子偃恐/是言游如顔子思襄子魯襄)¶
　(子孺數人姓字分明與史家異同魯棖史記作申棠/家語作申續檀弓以申詳為顓孫子張之子  史家)¶
　(不能次以為両地音聲如此則傳聞/異辭無足疑者又二石長過於此)其一之上横盡¶
　圗人物如武梁畫象主坐客拜侍於前後者六又主¶
　客三人列坐侍者四中横三車如雍丘令畫一車導¶
　騎二一車兩人在前一車一人在後屋下之人三五¶
<pb:KR2n0018_WYG_017-5a>¶
　賓主三車有標牓皆湮滅下横十七人如前石所圗¶
　聖門高弟人亦一牓一字不可認其一則上横七騎¶
　皆右馳中横二車一有一導騎一則倍之末有五人¶
　在屋下二稚子在屋上下横兩氈車皆駕以一馬人¶
　一車有導騎二末有五人在屋下立車皆有牓惟四¶
　導騎者上下各一字粗可認上曰君下曰郎魯君再¶
　為議郎豈謂是乎以其冠劔人物絶類九江石壁所¶
　畫疑此二石亦是魯祠四壁者汪聖錫家有此碑後¶
<pb:KR2n0018_WYG_017-5b>¶
　漢志列侯㑹耕祠導從中有鮮明卒未氏畫史朱浮¶
　墓石壁人物有鮮明隊或者不能細認先賢姓氏但¶
　見有鮮明數牓遂謂是朱浮墓壁畫象非也予前書¶
　以功曹史門下督殘畫為朱浮墓中物亦非也(碑以/觧為)¶
　(鮮以偅為憧/以廌為薦)¶
　　太尉公墓中畫象¶
　㐲尉公　　　　　　　西□侯¶
　右將軍韓侯子本　　　髙陵侯(以上畫/象未錄)¶
<pb:KR2n0018_WYG_017-6a>¶
　右太尉公墓中畫象八石近嵗出資州内江縣蜀人¶
　謂之燕王墓人物未知何所依據乾道中一蜀士入¶
　官中都持贈同寮人始知之訪求累年茶馬使朱景¶
　仙召還以之相遺一石横四尺髙二尺有半兩巨人¶
　髙坐右方有㐲尉公三字左方有右將軍韓侯子本¶
　七字又一石七人分坐三席其中一席二人題其左¶
　曰髙陵侯右曰西(闕/)侯人物字畫比前石甚小漢碑¶
　書太尉太守之類大字皆無㸃字書有㐲字與大同¶
<pb:KR2n0018_WYG_017-6b>¶
　音注云海中地名从人从犬者則是倚伏之伏此碑¶
　所云㐲尉公蓋是用伏為大即太尉公也石在壙中¶
　可以不出姓幷與髙陵二侯省之何也建武中右將¶
　軍官廢漢末方復有之益州十二郡國二百年間五¶
　人為三公至太尉者南鄭李固成都趙戒戒之孫謙¶
　二趙在桓帝獻帝時成都去内江不逺豈其冢墓耶¶
　畫象則二立石髙五尺上有朱爵相向右禽之下刻¶
　一人物長且三尺衣冠甚偉左右刻一牛首銜大環¶
<pb:KR2n0018_WYG_017-7a>¶
　如江原長碑大尉之石坐後各一奴下有兩禽髙陵¶
　之石兩璃横其上三席之下有舞劔者戲錢者胹鼎¶
　者使令之人凡廿其一有祭樓人坐其下一人前跪¶
　¶
　¶
　¶
　¶
　¶
<pb:KR2n0018_WYG_017-7b>¶
　¶
　¶
　¶
　¶
　¶
　¶
　¶
　𨽻續卷十七¶
