# -*- mode: mandoku-view; -*-
#+TITLE: 隸續
#+DATE: 2015-08-24 22:54:24.057277
#+PROPERTY: ID KR2n0018
#+PROPERTY: BASEEDITION WYG    
#+PROPERTY: JUAN 卷十八
<pb:KR2n0018_WYG_018-1a>¶
欽定四庫全書¶
　𨽻續卷十八¶
　　　　　　　　　　　　　宋　洪适　撰¶
　　荆州刺史李剛石室殘畫象¶
<pb:KR2n0018_WYG_018-2a>¶
　右荆州刺史李剛石室殘畫象一軸髙不及咫長一¶
　丈有半所圗車馬之上横刻數字云君為荆州刺史¶
　時前後導從有騶騎有歩卒標牓皆湮沒在後一車¶
　碑失其半止存東郡二字向前一車車前有牓惟郡¶
　太守三字可認前後亦有騶騎步卒及沒字牓又一¶
　車僅存馬足泰半無碑少前六騎形狀結束胡人也¶
　其上亦刻數字惟烏桓二字可認(漢長水校尉主烏/桓騎又有䕶烏桓)¶
　(校尉此以烏桓為導騎必二校中李君嘗厯其一/所圗列女傳三事其一三人車一馬一無鹽醜女)齊¶
<pb:KR2n0018_WYG_018-2b>¶
　宣王侍郎凡三牓車前一牓無字其一四人三牓惟¶
　梁髙行梁使者二牓有字此二列女武梁碑中亦有¶
　之其一四人樊姬楚莊王孫叔敖梁鄭女凡四牓後¶
　有一牓而闕其人水經云鉅野有荆州刺史李剛墓¶
　剛字叔毅山陽髙平人熹平元年卒有祠堂石室三¶
　間四壁隱起彫刻君臣官屬龜龍麟鳯之文予聞閩¶
　人李丙仲南得此碑於西州馮方圎仲宛轉假借書¶
　欲絶筆而得之酈氏所載古碑百餘惟李剛魯峻二¶
<pb:KR2n0018_WYG_018-3a>¶
　墓有圖畫趙氏雖云曾得魯君畫象而碑録中無其¶
　目此碑則自求好古之士未之見今東州久淪異域¶
　石刻少有存者淮漢以南聚碑之家無幾𨽻釋所有¶
　僅七種除武梁之外餘碑他無别本數十年後紙敝¶
　墨渝耽古之士撫卷太息亦猶今日之閱水經也¶
　¶
　¶
　¶
<pb:KR2n0018_WYG_018-3b>¶
　¶
　¶
　¶
　¶
　¶
　¶
　¶
　𨽻續卷十八¶
